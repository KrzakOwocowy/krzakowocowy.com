<html>
<head>
    <link rel="stylesheet" href="../static/style.css" />
</head>
<body>
    <div class="content">
        <div class="contentcontent">
            <br><br><br><br><br><br>
            <h2>Przemyślenia o harmonii</h2>
            <br>
            <p>Edukacja muzyczna, zarówno formalna jak i amatorska ma olbrzymią obsesje na punkcie akordów i teorii funkcyjnej, która zajmuje sie relacjami pomiędzy akordami budowanymi na poszczególnych stopniach gamy.</p>
            <p>W wielu przypadkach zastosowanie teorii funkcyjnej prowadzi do bardzo skomplikowanych zapisów które w gruncie rzeczy nie wyjaśniają dlaczego progresja akordów "działa", myślenie o akordach jako oderwanych od reszty muzyki konceptach jest też bardzo rzadko przydatne przy komponowaniu.</p>
            <p>Szczególnie problematyczne jest to przy próbie analizy muzyki kompozytorów takich jak Chopin, którzy nie znali ani nie stosowali teorii funkcyjnej bo jeszcze nie istniała, a szkoła muzyczna upiera sie by właśnie w ten sposób o niej myśleć.</p>
            <p>Zamiast tego powinniśmy wrócić do myślenia kontrapunktowego, które było podstawą tradycji muzyki zachodnioeuropejskiej XVIII wieku (also known as "muzyka klasyczna" ale nie lubie tego określenia, to byłby osobny rant).</p>
            <p>Jako współczesne osoby komponujące utwory nie musimy już trzymać sie dawnych ram kompozycyjnych i konwencjii takich jak zakaz kwint równoległych, jednak samo myślenie o harmonii "poziomo" zamiast w pionowych plasterkach pozwala na dużo swobodniejsze operowanie nią.</p>
            <p>Zachęcam osobe czytająca to do takiego eksperymentu (dużo ludzi nie znających teorii muzyki tworzy właśnie w taki sposób intuicyjnie):</p>
            <p>Układając losowo palce na gryfie/klawiaturze powstaje przypadkowy akord. Teraz skup się na górnym głosie i pomyśl gdzie powinien iść dalej. Myślisz tylko o melodii jaką tworzy ten głos. Zobaczysz że jest tylko kilka możliwości które sie naturalnie narzucają (oczywiście nic nie stoi na przeszkodzie żeby zrobić jakiś nienaturalny skok, wszystko jest dozwolone).</p>
            <p>Teraz zrób tak samo z najniższym głosem. Powstały dwudzwięk wypełnij środkowymi dzwiękami które pasują do tego co już powstało (często niektóre głosy mogą sie nie ruszyć wcale).</p>
            <p>W ten sposób powstaje harmonia która płynie naturalnie od jednego akordu do drugiego, jednocześnie powstałe dzwięki często okazują się niesamowicie trudne do wyjaśnienia za pomocą funkcji, mimo że powstały w tak prosty i ludzki sposób. To jest właśnie potęga myślenia kontrapuntkowego.</p>
            <p>Oczywiście warto uczyć się o akordach i funkcjach, jest to przydatne szczególnie przy graniu z innymi ludźmi lub uczeniu się piosenek. Analiza funkcyjna bywa też bardzo przydatna. Należy jednak traktować ją jako jedno z wielu dostępnych narzędzi a nie jakąś prawde objawioną.</p>
            <p>Inspiracją dla rantu jest <a href="https://www.youtube.com/@MichaOssowski" class="bluelink">ten kanał który bardzo polecam.</a>Rozwija szerzej zagadnienie w kontekście nauczania formalnego harmonii.</p>
            <p>Jeśli chodzi o praktyczne zastosowanie przy kompozycji, myślenie w taki sposób pozwala nie tylko na tworzenie ciekawych akordów. W tak ułożonej harmonii melodia sama ułoży się między akordami ponieważ w tym sposobie myślenia harmonia i melodia tworzą jedną spójną całość.</p>
            <a href="../teksty.html" class="return">Powrót do tekstów</a>
        </div>
    </div>
</body>
</html>