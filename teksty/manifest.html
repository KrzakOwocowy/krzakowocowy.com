<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel= "stylesheet" href= "../static/styles/main_style.css">
    <title>Krzak Owocowy</title>
</head>
<body>
    <div id="Header">
    <a href="../index.html"><h1>Krzak Owocowy</h1></a>
    <h2>Człowiek który stał się krzakiem</h2>
    </div>
    <div id="Content">
        <h3>Manifest</h3>
        <p>WSTĘP</p>
        <p>Częstym pytaniem zadawanym by poznać czyjeś poglądy jest pytanie o idealną wizję świata, często w formie “co byś zrobił gdybyś na jeden dzień dostał władzę absolutną?”. Dla mnie jednak absolutna władza nad społeczeństwem byłaby niewystarczająca by przekształcić je w idealne*. Idealny świat nie powstanie na mocy żadnej ustawy, wymaga trwającej wiele pokoleń kompletnej transformacji ludzkości. Podstawowym więc moim celem w hipotetycznym scenariuszu objęcia nagle władzy absolutnej nie byłoby więc stworzenie idealnego społeczeństwa, lecz struktur które doprowadzą do przemiany społeczeństwa i wytrzymają presję czasu.</p>

        <p>I<br>REŻIM</p>
        <p>Transformacja społeczeństwa jest niemożliwa do spełnienia samoistnie. Zewnętrzna presja, tak zwani “źli aktorzy” czy deformacja oryginalnej idei z biegiem czasu skazują ją na porażkę. Stworzenie systemu odpowiadającego docelowemu ideałowi od razu i liczenie, że pod jego wpływem społeczeństwo samo się zmieni jest myśleniem życzeniowym. By przeprowadzić dogłębną transformację należy najpierw utworzyć struktury które dopilnują realizacji Planu. Podczas tego etapu przejściowego ustrój będzie wyglądał zupełnie inaczej niż ten, który ma panować docelowo. Reżim będzie niepopularny, gdyż wprowadzone zmiany będą gwałtowne i nieprzyjemne krótkoterminowo. Reżim musi zatem rządzić metodami autorytarnymi, w pierwszej kolejności bronić samego siebie, a dopiero w następnej realizować Plan.  Aby go przedstawić, wróćmy do początkowego pytania. Wyobraźmy sobie, że otrzymuję pełnię władzy na jakiś okres czasu. Warunkiem niezbędnym w tym przypadku będzie dodatkowo istnienie, nawet początkowo małej grupy lojalnych mi ludzi, która będzie stanowić trzon reżimu.</p>

        <p>II<br>POCZĄTKI</p>
        <p>W pierwszej kolejności należy zabezpieczyć rządy reżimu. Struktury wojska i służb mundurowych zostają przetasowane, a czołowe stanowiska obsadzone lojalistami. Mając zapewnioną kontrolę nad wojskiem zamykamy granicę państwa i wprowadzamy stan wyjątkowy. Wszelki źródła oporu wobec nowej władzy muszą zostać zidentyfikowane i stłumione na każdy możliwy sposób. Istniejące wcześniej instytucje rządu zostają rozwiązane, reżim posiada totalną i nieograniczoną czasowo władzę.</p>

        <p>III<br>STRUKTURY</p>
        <p>Niezbędne dla przemiany społeczeństwa są odpowiednie struktury. Na początku będą to członkowie wąskiej grupy lojalnych Planowi urzędników i dowódców, jednak muszą się one rozrastać. Po zabezpieczeniu władzy następnym priorytetem rządu jest właśnie budowanie głębokich struktur reżimu. Lokalna agitacja i rekrutacja obiecujących osób a także transformacja systemu edukacji, by tworzył osoby lojalne systemowi i czynne jako obywatele prowadzi do tworzenia się struktur partii w zakładach pracy, osiedlach i wsiach. To one będą sprawować władzę lecz póki co społeczeństwo nie jest jeszcze odpowiednio przygotowane, dlatego dominującą rolę gra centralny rząd który siłą wymusza posłuszeństwo.</p>

        <p>IV<br>TRANSFORMACJA</p>
        <p>Wszystkie przedsiębiorstwa zostają znacjonalizowane i oddane w ręce rad robotników, które z kolei podlegają pod regionalne urzędy produkcji łączące się w ogólnopaństwowy kolektyw ustalający potrzeby społeczeństwa i potrzeby produkcji. Pieniądz i własnośč prywatna zostaje zniesiona. Każdy człowiek według swoich potrzeb korzysta z towarów wyprodukowanych i według swoich możliwości wykonuję pracę. Wielu krytyków socjalizmu oburza się w tym momencie, że przecież w takim układzie nikt nie będzie chciał pracować. Kropotkin w swoim “Zdobyciu Chleba” wyjaśnia lepiej niż ja byłbym w stanie, że są to nieuzasadnione obawy, dlatego nie będę rozwijał tego wątku szerzej w tym manifeście, a sceptyków zachęcam do lektury wyżej wymienionej książki. Należy jednak przyznać, że przez stulecia istnienia własności prywatnej pewna liczba osób będzie sabotować działanie wspólnot, gromadząc niepotrzebne jej produkty czy odmawiając jakiejkolwiek pracy. Jest to jednak efekt nie natury ludzkiej lecz właśnie kapitalizmu, i w miarę transformacji społeczeństwa będzie on zanikał. Zanim do tego dojdzie reżim będzie mógł pozbywać się takich problemów używając siły. Policja i wojsko zostają stopniowe zastąpione ludową milicją, podporządkowanej lokalnym strukturom władzy i lojalnej ideologicznie.</p>

        <p>V<br>POSTĘP</p>
        <p>Wszystkie elementy pozwalające na transformację społeczeństwa są już gotowe. Wraz ze zmianą warunków materialnych ludzi, odpowiednią edukacją i tworzeniem się lokalnych struktur robotniczych z każdym rokiem leczone są rany kapitalizmu. Coraz większa część społeczeństwa jest oddana Planowi - produktywna w miarę swoich możliwości i godności, zaangażowana w struktury władzy na jakimś szczeblu i lojalna władzy. Nowi lojaliści ciągną ze sobą następnych, zmiany następują coraz szybciej. W miarę wzrostu odpowiedzialności społeczeństwa centralne struktury państwowe mogą zacząć tracić na znaczeniu. Znika rząd terroru, bo nikt nie buntuję się przeciw władzy, lokalne społeczności same się regulują usuwając jednostki stawiają jakiś opór**. </p>

        <p>VI<br>UTOPIA</p>
        <p>W końcu państwo całkowicie przestaje istnieć. Po setkach lat stopniowej transformacji społeczeństwo stało się samodzielnie działającym organizmem. Lokalne społeczności organizują produkcję, koordynując ją z innymi społecznościami, towary swobodnie przepływają do tych, którzy ich potrzebują. Nad bezpieczeństwem przed jednostkami stanowiącymi problem (bez kapitalizmu i wynikających z niego problemów społecznych przestępczość jest marginalna) czuwają lokalne jednostki ludowej milicji. Ponieważ nie ma kapitalistów kradnących większa część wyprodukowanej wartości, dla każdego wystarczy wszystkiego. Nie ma też potrzeby do produkcji ponad potrzebę społeczeństwa (która jest mniejsza niż obecnie przez brak konsumpcjonizmu) dzięki czemu planeta nie jest już krzywdzona. Takiemu społeczeństwu nie grozi już żadne zagrożenie od wewnątrz, wykluczając czynniki zewnętrzne może więc trwać wiecznie, przy maksymalnym poziomie szczęścia wszystkich jego członków.</p>

        <p>VII<br>ZAGROŻENIA</p>
        <p>Zagrożenia wobec systemu można podzielić na zewnętrzne i wewnętrzne. Na te zewnętrzne (np inwazja) nie mamy żadnego wpływu, jedyny sposób na zapobiegnięcie im to jednoczesne przejęcie władzy na całym świecie, dlatego nie będę nad nimi rozwodził w tym manifeście. Społeczeństwo po ukończonej transformacji nie ma żadnych zagrożeń wewnętrznych, spójrzmy więc na rzeczy które zagrażają reżimowi. Ponieważ reżim od początku posiada lojalne sobie wojsko, a później całkowicie podporządkowaną sobie milicje, wszelkie bunty społeczne nie mają racji bytu i zostałyby stłumione w zarodku. Jedynym i podstawowym problemem reżimu jest utrzymanie go przez wieki bez zatracenia celu. Reżim musi sam się kontrolować by nie dopuścić do korupcji. Jeśli rządzący załakną władzy i pieniędzy, reżim zmieni się w zwykłe państwo totalitarne i nigdy nie dojdzie do transformacji. Jednak jeśli uda się (dzięki odpowiedniemu rozplanowaniu systemu, by ten sam utrzymywał się w czeku), by reżim przez setki lat wykorzystał swoją pełnię władzy odpowiedzialnie, ani na moment nie zapominając o Planie, to kwestią czasu będzie osiągnięcie Utopii. Natura ludzka jest bardzo łatwa do formowania, dziś dla wielu oparty na prywatnej własności system produkcji wydaje się być nieodzowną częścią człowieczeństwa, mimo iż istnieje stosunkowo niedługo. Reżim przemieni naturę ludzka jeszcze raz i w ten sposób stworzy społeczeństwo idealne.</p>

        <p>*czyli najlepsze możliwe w ramach praw fizyki i natury</p>
        <p>**przez usuwanie mam na myśli na tym etapie głównie reedukację, nie ma już potrzeby na archaiczne samosądy czy opresję</p>

        <a href="../teksty.html" class="bluelink">
            wróć do tekstów
        </a>
    </div>
    <div id="Footer">
        <p>©krzakowocowy 2024</p>
    </div>
</body>
</html>